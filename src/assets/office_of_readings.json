{
    "name": "Godzina Czytań",
    "TeDeum": [
        "Ciebie, Boże, chwalimy,\nCiebie, Panie, wysławiamy.\nTobie, Ojcu Przedwiecznemu,\nwszystka ziemia cześć oddaje.\nTobie wszyscy Aniołowie,\nTobie niebiosa i wszystkie Moce:\nTobie Cherubini i Serafini\nnieustannym głoszą pieniem:\nŚwięty, Święty, Święty\nPan Bóg Zastępów!\nPełne są niebiosa i ziemia\nmajestatu chwały Twojej.\nCiebie przesławny chór Apostołów,\nCiebie Proroków poczet chwalebny,\nCiebie wychwala\nMęczenników zastęp świetlany.\nCiebie po wszystkiej ziemi\nwysławia Kościół święty:\nOjca niezmierzonego majestatu,\ngodnego uwielbienia, prawdziwego\n3i Jedynego Twojego Syna,\nŚwiętego także\nDucha Pocieszyciela.\nTyś Królem chwały, o Chryste,\nTyś Ojca Synem Przedwiecznym.\nTy, dla zbawienia naszego biorąc człowieczeństwo,\nnie wahałeś się wstąpić w łono Dziewicy.\nTy, skruszywszy żądło śmierci,\notworzyłeś wierzącym królestwo niebios.\nTy po prawicy Boga zasiadasz\nw Ojcowskiej chwale.\nTy przyjdziesz jako Sędzia:\ntak wszyscy wierzymy.\nBłagamy Cię przeto: dopomóż swym sługom,\nktórych najdroższą Krwią odkupiłeś.\nPolicz ich między świętych Twoich\nw wiekuistej chwale.\n* Następującą część hymnu można według uznania opuścić.\nZachowaj lud swój, o Panie,\ni błogosław dziedzictwu swojemu.\nI rządź nimi,\ni wywyższaj ich aż na wieki.\nPo wszystkie dni\nbłogosławimy Ciebie\ni wysławiamy imię Twe na wieki,\nna wieki bez końca.\nRacz, Panie, w dniu dzisiejszym\nzachować nas od grzechu.\nZmiłuj się nad nami, Panie,\nzmiłuj się nad nami.\nNiech miłosierdzie Twoje, Panie, okaże się nad nami,\njako my w Tobie ufność pokładamy.\nW Tobie, o Panie, złożyłem nadzieję,\nnie będę zawstydzon na wieki.",
        "Ciebie, Boga, wysławiamy,\nTobie, Panu, wieczna chwała.\nCiebie, Ojca, niebios bramy,\nCiebie wielbi ziemia cala.\nTobie wszyscy Aniołowie,\nTobie Moce i niebiosy,\nCheruby, Serafinowie\nślą wieczystej pieśni głosy:\nŚwięty, Święty nad Świętymi\nBóg Zastępów, Król łaskawy,\nPełne niebo z kręgiem ziemi\nmajestatu Twojej sławy.\nApostołów Tobie rzesza,\nchór Proroków pełen chwały,\nTobie hołdy nieść pośpiesza\nMęczenników orszak biały.\nCiebie poprzez okrąg ziemi\nz głębi serca, ile zdoła,\nGłosy ludów zgodzonymi\nwielbi święta pieśń Kościoła.\nNiezmierzonej Ojca chwały,\nSyna, Słowo wiekuiste,\nZ Duchem, wszechświat wielbi cały:\nKrólem chwały Tyś, o Chryste!\nTyś Rodzica Syn z wiek wieka.\nBy świat zbawić swoim zgonem,\nPrzyoblókłszy się w człowieka,\nnie wzgardziłeś Panny łonem.\nTyś pokruszył śmierci wrota,\nstarł jej oścień w męki dobie\nI rajskiego kraj żywota\notworzyłeś wiernym sobie.\nPo prawicy siedzisz Boga,\nw chwale Ojca, Syn Jedyny,\nLecz gdy zabrzmi trąba sroga,\nprzyjdziesz sądzić ludzkie czyny.\nProsim, słudzy łask niegodni,\nwspomóż, obmyj grzech, co plami,\nGdyś odkupił nas od zbrodni\ndrogiej swojej Krwi strugami.\nZe świętymi w blaskach mocy\nwiecznej chwały zlej nam zdroje,\nZbaw, o Panie, lud sierocy,\nbłogosław dziedzictwo swoje!\n* Następującą część hymnu można według uznania opuścić.\nRządź je, broń po wszystkie lata,\nprowadź w niebios błogie bramy.\nMy w dzień każdy, Władco świata,\nImię Twoje wysławiamy.\nPo wiek wieków nie ustanie pieśń,\nco sławi Twoje czyny.\nO, w dniu onym racz nas, Panie,\nod wszelakiej ustrzec winy.\nZjaw swą litość w życiu całym tym,\nco żebrzą Twej opieki;\nW Tobie, Panie, zaufałem,\nnie zawstydzę się na wieki."
    ]
}