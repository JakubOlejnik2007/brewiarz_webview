{
    "name": "Wezwanie",
    "psalms": [
        {
            "title": "Psalm 95",
            "subtitle": "Wezwanie do chwalenia Boga",
            "verse": "Zachęcajcie się  wzajemnie każdego dnia, póki trwa  to, co «dziś» się nazywa  (Hbr  3,  13)",
            "psalm": "Przyjdźcie,  radośnie  śpiewajmy  Panu,  * \nwznośmy  okrzyki  ku  chwale  Opoki  naszego  zbawienia. \nStańmy  przed  obliczem Jego  z  uwielbieniem,  * \nz  weselem  śpiewajmy  Mu  pieśni.\n\nBo  Pan jest  Bogiem  wielkim,  * \nwielkim  Królem  nad  wszystkimi  bogami.\nW Jego  ręku  głębiny  ziemi,  * \nszczyty  gór  do  Niego  należą.\nJego  własnością jest  morze,  które  sam  stworzył,  * \ni  ziemia,  którą  ulepiły  Jego  ręce.\n\nPrzyjdźcie,  uwielbiajmy  Go  padając  na  twarze,  * \nklęknijmy  przed  Panem,  który  nas  stworzył,\nAlbowiem  On jest  naszym  Bogiem,  † \na  my  ludem  Jego  pastwiska  * \ni  owcami  w  Jego  ręku.\n\nObyście  dzisiaj  usłyszeli  głos  Jego:  †\n„Niech  nie  twardnieją  wasze  serca jak  w  Meriba,  *\njak  na  pustyni  w  dniu  Massa,\nGdzie  Mnie  kusili  wasi  ojcowie,  *\ndoświadczali  Mnie,  choć  widzieli  moje  dzieła.\n\nPrzez  lat  czterdzieści  to  pokolenie  wstręt  we  Mnie budziło  †\ni  powiedziałem:  «Są  ludem  o  sercu  zbłąkanym  * \ni  moich  dróg  nie  znają».\nPrzeto  przysiągłem  w  gniewie,  *\nże  nie  wejdą  do  mojej  krainy  spoczynku”.\n\nChwała  Ojcu  i  Synowi,  * \ni  Duchowi  Świętemu.\nJak  była  na  początku,  teraz  i  zawsze,  * \ni  na  wieki  wieków.  Amen."
        },
        {
            "title": "Psalm  100",
            "subtitle": "Radość wchodzących  do  świątyni",
            "verse": "Pan chce,  by odkupieni śpiewali pieśń zwycięstwa (św.  Atanazy)",
            "psalm": "Wykrzykujcie  na  cześć  Pana,  wszystkie  ziemie,  *\nsłużcie  Panu  z weselem.\nStańcie  przed  obliczem  Pana  * \nz  okrzykami  radości.\n\nWiedzcie,  że  Pan jest  Bogiem,  *\nOn  sam  nas  stworzył,\nJesteśmy  Jego  własnością,  *\nJego  ludem,  owcami  Jego  pastwiska.\n\nW  Jego  bramy  wstępujcie  z  dziękczynieniem,  †\nz  hymnami  w  Jego  przedsionki,  * \nchwalcie  i  błogosławcie  Jego  imię.\nAlbowiem  Pan jest  dobry,  †\nJego  łaska  trwa  na  wieki,  *\na Jego  wierność  przez  pokolenia.\n\nChwała  Ojcu  i  Synowi,  * \ni  Duchowi  Świętemu.\nJak  była  na  początku,  teraz  i  zawsze,  * \ni  na  wieki  wieków.  Amen."
        },
        {
            "title": "Psalm 67",
            "subtitle": "Niech wszystkie  narody  wysławiają  Boga",
            "verse": "Wiedzcie,  że  to zbawienie  Boże posiane jest do pogan (Dz 28,  28)",
            "psalm": "Niech  Bóg  się  zmiłuje  nad  nami  i  nam  błogosławi,  *\nniech  nam  ukaże  pogodne  oblicze,\nAby  na  ziemi  znano  Jego  drogę,  *\nJego  zbawienie  wśród  wszystkich  narodów.\n\nNiech  Ciebie,  Boże,  wysławiają  ludy,  *\nniech  wszystkie  narody  oddają  Ci  chwalę.\nNiech  się  narody  cieszą  i  weselą,  †\nbo  rządzisz  ludami  sprawiedliwie  *\ni  kierujesz  narodami  na  ziemi.\n\nNiech  Ciebie,  Boże,  wysławiają  ludy,  * \nniech  wszystkie  narody  oddają  Ci  chwałę.\nZiemia  wydała  swój  owoc,  *\nBóg,  nasz  Bóg,  nam  pobłogosławił.\nNiech  nam  Bóg  błogosławi  *\ni  niech  cześć  Mu  oddają  wszystkie  krańce  ziemi.\n\nChwała  Ojcu  i  Synowi,  * \ni  Duchowi  Świętemu.\nJak  była  na  początku,  teraz  i  zawsze,  * \ni  na  wieki  wieków.  Amen."
        },
        {
            "title": "Psalm 24",
            "subtitle": "Pan  wkracza  do  świątyni",
            "verse": "Bramy niebios zostały otwarte dla Chrystusa ze względu na wywyższenie Jego ludzkiej natury  (św.  Ireneusz)",
            "psalm": "Do  Pana  należy  ziemia  i  wszystko,  co ją  napełnia,  *\nświat  cały  i jego  mieszkańcy.\nAlbowiem  On  go  na  morzach  osadził  *\ni  utwierdził  ponad  rzekami.\n\nKto  wstąpi  na  górę  Pana,  *\nkto  stanie  w  Jego  świętym  miejscu?\nCzłowiek  rąk  nieskalanych  i  czystego  serca,  †\nktórego  dusza  nie  lgnęła  do  marności  * \ni  nie  przysięgał  kłamliwie.\n\nOn  otrzyma  błogosławieństwo  od  Pana  * \ni  zapłatę  od  Boga,  swego  Zbawcy.\nOto  pokolenie  tych,  którzy  Go  szukają,  *\nktórzy  szukają  oblicza  Boga  Jakuba.\n\nBramy,  podnieście  swe  szczyty,  †  \nunieście  się,  odwieczne  podwoje,  * \naby  mógł  wkroczyć  Król  chwały!\n„Któż jest  tym  Królem  chwały?”  † \nPan  dzielny  i  potężny,  *\nPan  potężny  w  boju.\n\nBramy,  podnieście  swe  szczyty,  † \nunieście  się,  odwieczne  podwoje,  * \naby  mógł  wkroczyć  Król  chwały!\n„Któż jest  tym  Królem  chwały?”  *\nPan  Zastępów,  On jest  Królem  chwały.\n\nChwała  Ojcu  i  Synowi,  * \ni  Duchowi  Świętemu.\nJak  była  na  początku,  teraz  i  zawsze,  * \ni  na  wieki  wieków.  Amen."
        }
    ]
}